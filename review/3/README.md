# Преговор No. 3

## Bash

1. Напишете скрипт, който приема два числени аргумента `n` и `m`, както и определен брой имена на директории, и извежда имената на всички файлове в директориите, които са с размер в интервала `[n; m]`.

2. Напишете скрипт, който приема като аргумент име на потребител и определен брой имена на директории, и извежда имената на всички файлове в директориите, които са собственост на дадения потребител.

3. Напишете скрипт, който приема определен брой числени аргументи, и извежда най-малкия от тях.

4. Напишете скрипт, който приема определен брой имена на файлове като аргументи, и извежда съдържанието на най-дългия файл.

5. Напишете скрипт, който приема числен аргумент `n`, както и определен брой имена на директории, и извежда имената на `n`-те последно променяни файла във всяка от тези директории.  
   **Подсказка:** `ls -t` is your friend :-)

6. Напишете скрипт, който приема като аргумент име на файл, и:  
   1. ако `~/.trash` не съществува, го създава;
   2. изтрива *25%* от най-старите файлове в `~/.trash` (можете да ползвате `ls -r`, за да обърнете реда на извеждане на файловете от `ls`);
   3. премества файла в `~/.trash`.

7. Напишете скрипт, който извежда аргументите си в обратен ред.

8. Напишете скрипт, който приема числен аргумент `n` и име на потребител, и проверява дали този потребител се е логнал в системата.
   Ако се е логнал, извежда `USER is logged in now`.  В противен случай извежда `waiting for USER to log in...`, изчаква `n` на брой секунди, и проверява пак, докато потребителят не се логне.  
   **Подсказка:** Ползвайте `sleep N`.

9. Напишете скрипт, който прочита име на файл и извежда `yes`, ако файлът съществува, или `no` в противен случай.
   Направете така, че скриптът да връща код за грешка `0` в първия случай и `1` във втория.  
   **Подсказка:** Ползвайте `exit N`.

10. Напишете скрипт, който прочита определен брой имена на файлове, и извежда съдържанията им, като след всеки ред добавя нов ред.

11. Напишете скрипт, който прочита определен брой имена на файлове, и извежда съдържанията им, като премахва празните редове.

12. Напишете скрипт, който прочита определен брой имена на файлове, и извежда най-дългия ред за всички от тях.

13. Напишете скрипт, който приема като аргументи две разширения на файл (например `md` и `txt`), както и определен брой имена на директории, и замества всички срещания на първото разширение в тях с второто.  
    *Например*: `README.md` трябва да стане `README.txt` и т.н.

14. Напишете скрипт, който извежда сумата на аргументите си.

15. Напишете скрипт, който имплементира `head N FILE...`.

16. Напишете скрипт, който имплементира `uniq FILE...`.


## C

1. Напишете C програма, която имплементира `nl`.  `nl` приема определен брой имена на файлове като аргументи, и извежда съдържанията на файловете с номер на ред преди всеки ред.  Номерата на редовете започват от `1` и *НЕ* се reset-ват до `1` за всеки следващ файл.

2. Напишете C програма, която имплементира `head`.

3. Напишете C програма, която имплементира `uniq`.

4. Напишете конкурентна имплементация на C на командата `cp SRC... DEST`.
