# Преговор (**Bash**)

## **Част 1.** Общ преговор (eдноредови команди)

1. Създайте нова директория на име `lab` в домашната ви директория.  Вътре в нея създайте следните файлове:
   * `main.c`, `game.c`, `enemy.c`, `hero.c`
   * `monster.h`, `human.h`
   * `.highscore`
   * `Music`, `Misc`, `Drivers` (*да са директории*)

(**Забележка:** По подразбиране се има предвид обикновено (нерекурсивно) обхождане на файловете, освен ако не е изрично написано, че то трябва да се извършва *рекурсивно*.)
В директорията `lab`:

2. Изведете имената на всички файлове, започващи с `е`.

3. Копирайте всички файлове, чиито имена започват с главна буква, в нова директория на име `capitals`.

4. Изтрийте всички файлове, чието разширение се състои от една буква.

5. Преименувайте двете копия на `Misc` (*след решаването на задача 3.*) на `Test`.

6. Изтрийте рекурсивно всички файлове, съдържащи `m` в името си.

7. Изведете рекурсивно имената на всички файлове, съдържащи малка буква в името си, както и на несъществуващия файл `HIDDEN`.

8. Пренасочете стандартния изход на предната команда във файла `MANIFEST` и стандартния изход за грешки във файла `ERROR`.

9. Създайте три файла на име `file1`, `file2`, и `file3`.

10. Използвайте командата `hostname`, за да запишете името на хоста във `file1`.

11. Създайте нова директория на име `I have $5`.

12. Намерете рекурсивно всички файлове в `/tmp`, променяни преди повече от четири часа.


## **Част 2.** Shell скриптове

1. Напишете скрипт, който извежда рекурсивно имената на всички файлове в подадената му като втори аргумент директория, чиито имена съдържат подадения му като първи аргумент низ.  Направете така, че той да работи с повече от една директория (а ако няма подадена такава, да извежда файловете в текущата).  Използвайте го, за да откриете всички файлове в `/etc`, които съдържат `conf` в името си.

2. Напишете скрипт, който извежда броя на файловете в текущата директория (или директорията, подадена като аргумент).  Направете така, че той да работи с повече от една директория.

3. Напишете скрипт, който прави същото, както в задача 2., но за броя *обикновени* файлове.

4. Напишете скрипт, който взема като аргумент име на файл, и извежда файла наобратно.  Направете така, че той да работи с повече от един файл.
    (**Подсказка:**  Можете да използвате `rev`.)

5. Напишете скрипт, който взема като аргументи две имена на файлове, и разменя съдържанията им.

6. Напишете скрипт, който взема като аргумент име на файл и извежда съдържанието му, поставяйки преди всеки ред номера на реда.  Направете така, че той да работи с повече от един файл.

7. Напишете скрипт, който взема произволен брой аргументи, и копира съдържанието си във файлове с посочените имена.  Задайте на въпросните файлове разрешения за изпълнение.

8. Напишете скрипт, който взема като аргумент символ и имена на файлове, и извежда файловете, като навсякъде в тях премахва въпросния символ.

9. Напишете скрипт, който взема като аргумент два символа и имена на файлове, и извежда файловете, като навсякъде в тях замества първия символ с втория.
